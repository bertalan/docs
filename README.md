# Documenti Utili

## Cos'è?

È una collezione di documenti utili a qualsiasi startup: contratti, licenze, privacy policy e qualsiasi altro documento legale o meno che può essere utile avere senza doverselo andare a cercare.

## Motivazioni

Chiunque abbia lanciato un sito web o un progetto si è trovato a cercare documenti come termini d'uso, privacy polocy, NDA o contratti di collaborazione o di vendita.

Spesso la ricerca ha portato a copiare e modificare documentazione trovata su altri siti o ricevuta in altre occasioni.

Penso che sia necessario e possibile pubblicare e raccogliere questo tipo di documenti sotto forma di licenze aperte in modo che tutti possano usarli e contribuire alla loro scrittura.

## Regole d'uso

I documenti pubblicati in questa collezione devono essere rilasciati secondo la licenza [Creative Commons Attribuzione 3.0 Italia](http://creativecommons.org/licenses/by/3.0/it/). Fai riferimento alla licenza per sapere come usarli.

## Come contribuire

### Fork e Pull-Request

Se vuoi contribuire devi:

1. fare un **fork** del progetto principale in una copia privata
2. creare un nuovo documento o modificarne uno esistente 
3. fare una richiesta di integrazione nel progeggo principale (**pull-request**)

È possibile eseguire tutte queste operazioni direttamente via web senza lasciare GitHub: fai riferimento alla [guida per contribuire con fork e pull-request](https://help.github.com/articles/fork-a-repo) e alla guida sulla [modifica dei file tramite l'editor web](https://github.com/blog/905-edit-like-an-ace).

Naturalmente anche questo file è modificabile con lo stesso procedimento per cui se te la senti di scrivere una guida più dettagliata sei il benvenuto.

### Modificare un documento esistente

Segui la guida su fork e pull-request appena citata, modificando il file e chiedendo una integrazione della tua modifica con una pull-request.

#### Cosa modificare e migliorare

* errori di sintassi e di grammatica
* errori formali (esempio leggi che sono cambiate e quindi rendono il documento obsoleto)
* integrazioni con nuove leggi o pratiche
* forma del linguaggio, in caso sia troppo complesso o burocratico e possa essere reso più chiaro

#### Cosa non modificare

* il testo della licenza (vedi prossima sezione)
* `TODO: altro?`

### Creare un nuovo documento

#### Lingua

Il documento deve essere in lingua Italiana. Questo progetto è focalizzato sull'Italia e le startup italiane, esistono già molte collezioni di documenti in lingua inglese, come ad esempio:  [Docracy](http://www.docracy.com/), [Simplydocs](http://simply-docs.co.uk), [RealDealDocs](http://www.realdealdocs.com/) .

#### Formato

I documenti devono essere **in formato testo** (possibilmente in codifica `UTF-8`) ed avere estensione `.txt` (per esempio `privacy_policy.txt`) per cui niente PDF o Word o altri formati binari.

La cosa importante in questo progetto è condividere le informazioni, non le scelte di immagine o di font.

Se proprio non puoi fare della formattazione, utilizza il **formato Markdown** (estensione `.md`) che permette di descrivere la formattazione utilizzando dei codici testuali ed è [facilmente convertibile in altri formati](http://johnmacfarlane.net/pandoc/) (questo testo è scritto in MarkDown).

#### Licenza d'uso

Il documento deve e contenere il seguente testo a calce:

```
Quest'opera è stata rilasciata con licenza Creative Commons Attribuzione 3.0 Italia. Per leggere una copia della licenza visita il sito web http://creativecommons.org/licenses/by/3.0/it/ o spedisci una lettera a Creative Commons, 171 Second Street, Suite 300, San Francisco, California, 94105, USA.
```

#### Struttura della collezione

Crea il file del tuo documento nella categoria relativa, o se pensi che non ci sia una categoria adatta creane una.

Queste sono le categoria attuali:

* **impiego**: contratti di assunzione e collaborazione
* **vendita**: contratti di vendita e acquisto servizi e forniture
* **consulenza**: contratti di consulenza, NDA
* **licenza**: licenze e termini d'uso
* **privacy**: privacy policy
* **startup**: agreement tra soci, cessione di quote

All'interno della categoria crea un file che abbia un nome sensato, qualche esempio:

* `contratto di collaborazione per web design.txt`
* `NDA generico.txt`
* `cessione di diritti d'autore.txt`
* `termini uso.txt`
* `offerta impiego programmatore senior.txt`
